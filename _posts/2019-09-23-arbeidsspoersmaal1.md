---
layout: post
tags: EXPH0300
categories: EXPH0300
---

## Forelesning 1: Vitenskap, politikk og det åpne samfunnet
1. Hvorfor kaller Popper teorien sin ’kritisk rasjonalisme’?
2. Hva kjennetegner en ekte vitenskapelig hypotese, ifølge kritisk rasjonalisme?
3. Hvordan gjør vitenskapen fremskritt ifølge Popper?
4. Skisser trinnene ved vitenskapelig testing ifølge Popper.
5. Hva kjennetegner en logisk gyldig slutning?
6. Vis at følgende slutningsform er ugyldig ved hjelp av et moteksempel:
```
Hvis P, så Q
Q;
Derfor: P
```
7. Hva er induksjon eller en induktiv slutning? Hvorfor er slike slutninger logisk
ugyldige?
8. Hva mener Popper om rollen til induksjon i vitenskap?
9. Hva er pseudovitenskap ifølge Popper? Gi noen eksempler.
10. Hva mener Popper med ’det åpne samfunn’, og hva slags type styre står et åpent
samfunn i motsetning til?
11. Hva er parallellen mellom et liberalt demokrati og vitenskapelig forskning, ifølge
Popper?


## Forelesning 2 — Virkelighetsoppfatninger og paradigmer
1. Hvorfor forutsetter prøving av vitenskapelige hypoteser hjelpehypoteser og
tilleggsantagelser? Forklar, gjerne ved bruk av eksempler, hvorfor dette er
problematisk for Poppers syn på falsifikasjon.
2. Forklar begrepene “paradigme” og “normalvitenskap” i Kuhns teori om vitenskapenes
utvikling.
3. Hvordan utfolder en vitenskapelig revolusjon seg, ifølge Kuhn?
4. Hvilke ulike måter kan Kuhns syn på inkommensurabilitet tolkes på?

## Forelesning 2 og 3 — Platon: ontologi og politikk
1. Hva menes med relativisme? Forklar skillet mellom kulturell variasjon og
verdirelativisme.
2. Hva menes med den “sokratiske metoden”?
3. Forklar begrepene “dygd” (areté) og “lykke” i Platons etikk.
4. Hvilken sammenheng er det mellom innsikt og moral, ifølge (Sokrates og) Platon?
5. Idéene i Platons idélære er allmenne, tidsløse og perfekte. Hva innebærer dette?
6. Forklar hvordan linjelignelsen illustrerer Platons idélære.
7. Hva kjennetegner et rettferdig samfunn, ifølge Platon?
8. Hvordan gjenspeiles Platons syn på menneskesjelen i hans politiske tenkning?
9. Hvorfor er Platons idealstat et “lukket” samfunn, i Poppers forstand?
10. Forklar Habermas’ skille mellom formålsrasjonalitet og verdirasjonalitet.

## Forelesning 3 og 4 — Aristoteles
1. Forklar grunnbegrepene ‘ting’, ‘form’ og ‘stoff’.
Kan hver enkelt av ting, form og stoff eksistere uavhengig av de andre to?
2. Forsøk å sammenligne grunnbegrepene ‘ting’, ‘form’ og ‘stoff’ med Platons begreper
om ‘idé’ og ‘sanseting’.
3. Hva er Aristoteles’ teori om forandring?
4. Gjør rede for Aristoteles’ årsaksbegreper, hans forklaring av hvorfor.
5. Hva menes med teleologi?
Hvordan er det aristoteliske verdensbildet teleologisk?
6. Hvilken rolle har elementlæren i hans teori om kosmos?
7. Hva sikter vi til når vi sier at Aristoteles’ fysikk er kvalitativ og ikke kvantitativ?
8. Hvordan etableres kunnskap om ting i henhold til Aristoteles?
9. Hva er logikk for noe i henhold til Aristoteles?
Gi et par eksempler på syllogismer.
10. Forklar grunntrekkene i det aksiomatiske vitenskapsidéalet.
11. Hva er dygd?
Hva er moralsk dygd?
12. Hva innebærer “den gylne middelveien”?
13. Hvordan klassifiserer Aristoteles ulike typer intellektuelle aktiviteter og deres
tilhørende dygder?
14. Hva innebærer lykke i henhold til Aristoteles?

## Forelesning 4 og 5 — Den vitenskapelige revolusjonen
1. Hva innebærer det å ha et instrumentelt kunnskapssyn, og på hvilken måte
skiller det seg fra det aristoteliske kunnskapssynet?
2. Hva er de viktigste forskjellene mellom et teleologisk og et mekanisk
verdensbilde?
3. I hvilken forstand kan man si at Kopernikus tilhører antikkens astronomi, og
på hvilken måte representerer han et brudd?
4. Forklar hvordan Thomas Kuhns begrep om vitenskapelige revolusjoner
passer på overgangen fra det geosentriske til det heliosentriske verdensbildet.
(Stikkord: normalvitenskap, teoriladede observasjoner, anomalier,
paradigmeskifte)
5. Hva mente Galileo med at “naturens bok er skrevet med matematikkens tegn”
og hvilke konsekvenser fikk det for forskningen hans?
6. Hvilken rolle spilte eksperimenter og idealiserte betingelser i Galileos
forskning?
7. På hvilken måte bryter treghetsprinsippet med den aristoteliske fysikken?
8. Hva menes med “determinisme”? Er det newtonske universet deterministisk?
9. Hva ligger i skillet mellom primære (objektive) egenskaper og sekundære
(subjektive) egenskaper? Hvilken betydning hadde dette skillet for
forskningsprogrammet i renessansen?
10. Er det rimelig å si at paradigmet som Newton arbeidet innenfor er
inkommensurabelt med det aristoteliske paradigmet

## Forelesning 6: Kunnskapsteori: rasjonalisme versus empirisme
1. Hva er oppgaven til kunnskapsteori ifølge Descartes?
2. Hva betyr det i filosofisk terminologi å være en rasjonalist?
3. Angi i korte trekk Descartes’ rasjonalistiske metode for vitenskap.
4. Hva er tvilens metode, og hvorfor er det nødvendig å tvile? Er Descartes skeptiker?
5. Skisser trinnene i Descartes tvil og forklar hvordan tvilen kan opphøre med cogito
ergo sum.
6. Forklar kort hvordan Descartes deretter begrunner kunnskap om en ytre verden.
7. Hva går Descartes dualisme ut på? Gi minst ett argument for og ett argument mot
denne.
8. Hva betyr det å være empirist? Hvilken mer moderne debatt svarer debatten mellom
empirisme og rasjonalisme til?
9. Skisser grunntrekkene i Humes empirisme (stikkord: inntrykk og ideer, enkle versus
sammensatte ideer, begrepskunnskap versus faktakunnskap).
10. Forklar hvorfor Hume mener vi ikke kan få kunnskap om årsaker, fremtiden, jeg-et,
eller ytre gjenstander
11. Hva menes med at Hume er naturalist? Er Hume skeptiker?
